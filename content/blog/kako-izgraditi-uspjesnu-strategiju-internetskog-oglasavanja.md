+++
date = 2020-06-09T22:00:00Z
description = ""
draft = true
image = "/images/online-marketing1.jpg"
title = "Kako izgraditi uspješnu strategiju internetskog oglašavanja"

+++
Online marketing

Kako izgraditi uspješnu strategiju internetskog oglašavanja

Za male tvrtke u današnje vrijeme online marketing je gotovo obvezan. No što podrazumijeva online marketing? U osnovi, samo znači korištenje interneta za vaše marketinške metode bez obzira radi li se o oglašavanju, prodaji ili brandingu. Drugi naziv je internetski marketing.

Prednosti i nedostatci?

Neke od prednosti online marketinga su ekonomičnost, što znači da možete doprijeti do većeg broja ljudi za malo ili nimalo novca. Široki doseg koji vam omogućava da ciljate globalnu publiku, ili u najmanju ruku širu publiku od one koju ciljali kod oslanjanja na offline marketing. Mjerljivi rezulatati koji se lakše prate u odnosu na offline marketing jer postoje mnogi alati koje možete koristiti kako bi saznali koji marketinški kanali dovode leadse i prodaju.

Iako vam online marketing može pružiti neke od gore navedenih prednosti, s njime dolaze i neki nedostaci: može biti vrlo tehnički. S obzirom na to da je vaš medij internet, mnogi alati i metode mogu biti tehničke. Ako niste tehnički nadareni ili ako niste sigurni gdje započeti, možda ćete trebati posvetiti vrijeme učenju o online marketingu ili ćete morati zaposliti iskusnije osobe kako bi vam pomogle. Pravila i trendovi koji upravljaju online marketingom se brzo mijenjaju. Zato se, kada velike platforme poput Googlea ili Facebooka najave promjenu njihovih algoritama, marketingaši požure ažurirati. Manje osobnog kontakta. Najbolja stvar kod prodaje u trgovini ili unutar određene lokacije je da možete ostvariti kontakt licem u lice s mnogim, ako ne većinom, potencijalnih klijenata. To vam omogućava da lako kreirate bliskiji odnos sa vašim klijentima. Kod online marketinga, uobičajena je komunikacija pute emailova, društvenih medija i ostalih oblika komunikacije koji se zasnivaju na internetu.

Strategije online marketinga za vašu malu tvrtku

**1.Content marketing**

Kao što mu ime kaže, content marketing odnosi se na korištenje sadržaja kao što su videi, postovi na blogu, članci i ostali materijali za oglašavanje vašeg brenda publici. Sve od planiranja do kreiranja i distribucije ovog sadržaja dio je content marketinga. S obzirom da se content marketing uglavnom sastoji od kreiranja sadržaja koji će privući pažnju vaše publike, on najbolje funkcionira kada se radi o brandingu i izgradnji odnosa.

**2. Marketing putem društvenih medija**

Marketing putem društvenih medija koristi se kada potencijalne klijente pokušavate doseći putem stranica društvenih medija kao što su Facebook, Twitter, Instagram, Pinterest, Snapchat, itd. Obično tvrtke imaju profile na tim stranicama i također plaćaju oglase kako bi njihove objave ili profile vidjelo više ljudi. Marketing na društvenim medijima je odličan za povećanje dosega vaše poruke i izgradnju odnosa.

**3. Email marketing**

Email je još jedan važan kanal online marketinga. Općenito, svaki email koji pošaljete postojećem ili potencijalnom klijentu može se smatrati email marketingom. Ipak, kada osobe iz marketinga govore o email marketingu, obično misle na kreiranje email liste i slanje marketinških emailova na adrese iz te liste. Ciljeva kod čijeg ostvarenja vam email marketing može pomoći su izgradnja odnosa i pretvaranje leadsa u klijente

**4. Plati-po-kliku oglasi**

Plati-po-kliku oglašavanje (pay-per-click, PPC) je model online oglašavanja koji vam omogućava da kupite oglase koje plaćate svaki put kad korisnik klikne na neki od njih. Većina pretraživača ima vlastitu mrežu PPC oglasa kao što su Google AdWords ili Bing Ads iz Microsofta. Zato što PPC oglasi koštaju, najbolje ih je koristiti kada su vaši ciljevi direkno povezani sa donošenjem povrata, kao što su povećanje leadsa ili povećanje novog broja klijenata.

**5. Optimizacija pretraživača**

Optimizacija pretraživača ili SEO (search engine optimization) je proces u kojem optimizirate vašu stranicu kako biste osigurali da se pojavi u rezultatima pretraživanja kada osobe pretražuju koristeći ključnu riječ koja je relevantna za vašu tvrtku.

Evo kako radi: Recimo da korisnik treba određeni proizvod ili uslugu, kao što je uređenje okoliša. Mogu otići na Google i pretraživati "prodaja domaćeg povrća", dodati svoju lokaciju u pojmove za pretraživanje i pojavit će se lista rezultata. SEO je u biti trud tvrtke kako bi osigurali da će se nalaziti što je moguće više na listi tih rezultata. U gornjem primjeru, rezultati uključuju linkove sa Google Maps, Yelpa, Facebooka i stranica tvrtki. Zbog toga što se zasniva na prometu pretraživača, SEO je najbolji za ostvarenje ciljeva povećanja novih prodaja ili klijenata.

Autorica: Luketić Tihana