+++
date = 2020-07-07T22:00:00Z
description = ""
draft = true
image = "/images/local.jpg"
title = "Koristi lokalnog oglašavanja za male poduzetnike (Google my business)"

+++
Autor: Antonio Štimac

Svima nam je već dobro poznato da posljednjih godina u slučaju interesa za određenom informacijom ljudi učestalo koriste internet tražilice. Budući da se ljudi sve više oslanjaju na pretraživače za pronalazak traženih informacija, Google i ostale kompanije postaju važan faktor kako ljudi pronalaze proizvode uslugu, najčešće u blizini korisnika. Tu (pogotovo za mala poduzeća) na scenu stupa Google My Business.

Naime, prema Googleovom istraživanju, svako treće pretraživanje na Google tražilici lokalne je namjere - korisnici pretražuju trgovine, restorane, frizerske salone etc. u vlastitoj blizini. Mnoga poduzeća nisu upoznata sa osnovama Google My Business-a, a to je da je isti u potpunosti besplatan!

Zasigurno se neki već pitaju što je GMB, i koje su njegovi koristi !? Google My Business besplatna je i jednostavna online platforma koja pomaže korisnicima pronaći poduzeća relevantna traženom pojmu pretraživanja u lokalnom području.

Ako planirate online strategiju, GMB je neophodan alat za vidljivost na Google tražilici. Također korisna stvar za poduzeća, ali i za sadašnje i potencijalne korisnike je mogućnost ocjenjivanja i ostavljanja recenzije, koju možemo slobodno nazvati online verzijom usmene predaje. Uz navedeno recenziranje i ocjenjivanje, GMB je također koristan za:

* isticanje poslovanja u rezultatima pretraživanja
* pri davanju krucijalnih informacija korisniku na temelju kojih isti može odlučiti hoće li Vas posjetiti (radno vrijeme, karta s uputama, telefonski broj)
* lokalno pretraživanje putem mobilnih uređaja (GMB najveću pozornost obraća na mobilnu vidljivost – budući da su korisnici koji pretražuju relevantna poduzeća najčešće u pokretu i trebaju instant-informacije)

Četiri najvažnije stvari na koje treba obratiti pozornost kod izrade GMB računa su:

1. · točni osnovni podaci (možda zvuči banalno, ali bilo kakva pogreška može dovesti do nižeg rangiranja)
2. · kvalitetne fotografije u kojima se korisniku može dočarati ambijent i način poslovanja
3. · točna adresa koju korisnici mogu iskoristit kao kartu s uputama
4. · točan telefonski broj – u slučaju da korisnik željenu informaciju ne želi ili ne može dobiti fizičkim dolaskom u poduzeće, radnju, salon i sl.

Ako u skoroj budućnosti planirate otvoriti vlastito poslovanje, ili ga već imate, Google My Business može biti alat kojim će biti vidljiviji korisnicima, bilo da se radi o domaćem stanovništu ili o turistima!