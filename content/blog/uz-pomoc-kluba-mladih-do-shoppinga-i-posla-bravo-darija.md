+++
date = 2020-08-09T22:00:00Z
description = ""
draft = true
image = "/images/pbm3.jpg"
title = "Uz pomoć Kluba mladih do shoppinga i posla: Bravo, Darija!"

+++
Naš projekt “Personal brand makeover", koji je izazvao velik interes mladih, napokon je završio! :D Naime, nakon brojnih komplikacija uzrokovanih svi već znate čime, uspjeli smo odraditi gotovo sve predviđene aktivnosti, odabrati pobjednicu i s njom obaviti nagradni shopping! :)

U sklopu projekta "Personal brand makeover" mladi su tijekom sezone zima/proljeće 2020. imali priliku sudjelovati na edukacijama vezanim uz poslovnu komunikaciju i osobni 'branding', kao i osvojiti vrijedne nagrade.

Brojni zainteresirani tako su sudjelovali na predavanjima i radionicama priznatih stručnjaka iz navedenih područja:

* "SEO optimizacija" pod vodstvom Tomislava Zovića iz agencije Klikeri
* "Digitalna klinika" pod vodstvom Ivane Granić Vican, content specijalistice tvrtke Nanophonics
* "Sve što trebate znati o poslu i PR-u, a stane u 60 minuta" pod vodstvom Kresimira Macana
* "EU fondovi i razvoj poslovne ideje" pod vodstvom Natalie Zielinske
* "Kako prodati sebe" pod vodstvom Vedrana Sorića
* predavanje prof.dr.sc. Ivane Bilić o poslovnoj komunikaciji
* panel raspravu "Kako ne dobiti posao za koji se prijaviš?"

Cilj ovog projekta bio je olakšati mladima početak karijernog puta i osnažiti njihove '_soft skills_', a da smo u tome i uspjeli, iz prve nam je ruke potvrdila Darija Sučević, čija nas je prijava oduševila i donijela joj pobjedu!

Darija je nagrađena shoppingom sa stilisticom Silvijom Dvornik uz poklon bon od 1000 kn.

Našli smo se s Darijom i Silvijom te u opuštenoj i veseloj atmosferi obavili shopping.

_“Imam samo riječi pohvale za vaš projekt, koji je mnogim mladima pružio vrijedne informacije i znanja. Ja sam najviše oduševljena predavanjem profesorice Ivane Bilić; njene sam savjete odmah primijenila i, nakon mnogo muke, dobila posao! Ovaj shopping je samo šlag na torti! Hvala vam puno i samo nastavite tako!”_, oduševljena je bila Darija.

Simpatična Silvia je bez problema pronašla odjeću koja Dariji izvrsno pristaje, tako da je naša pobjednica ubrzo zablistala u poslovno-mladenačkoj kombinaciji, u kojoj će sigurno nizati karijerne uspjehe!

Ovim putem još jednom čestitamo Dariji i zahvaljujemo Silviji na izvrsnoj suradnji!

Zahvaljujemo i našim dragim sponzorima, bez kojih ovaj projekt ne bi bio moguć - **Include** ([https://www.include.eu](https://www.include.eu/hr/about)), **Get by Bus** ([https://getbybus.com/hr/](https://getbybus.com/hr/)), **Typeqast** ([https://typeqast.com/](https://typeqast.com/)), **Dentech** ([https://dentech.hr/](https://dentech.hr/)) i **Visoka škola Aspira** ([https://www.aspira.hr/](https://www.aspira.hr/)).

Pripremamo još zanimljivih projekata pa nas svakako pratite! :)