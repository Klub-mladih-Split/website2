+++
date = 2020-06-06T22:00:00Z
description = ""
image = ""
title = "Kako napraviti online anketu ili obrazac za narudžbe  – Što sam naučila na DKU praksi"

+++
**Kako napraviti online anketu ili obrazac za narudžbe – Što sam naučila na DKU praksi**

**Autor: Doris Jurenić**

DKU odnosno društveno korisno učenje provodi Ekonomski fakultet u Splitu u okviru stručne prakse. Mogu ga upisati studenti treće ili pete godine studija kao izborni predmet. Krajnji cilj ovakvog načina učenja je spojiti teoriju i praksu, te da studenti vide kako stvari djeluju u praksi. Jedna od vrlo korisnih stvari koje sam naučila kroz ovaj predmet je izrada online ankete. U nastavku ovog blog posta biti će detaljnije objašnjeno kako izraditi anketu. Izrada je u potpunosti besplatna, te je potrebno imati Google račun.

**1. KORAK – oblikovanje pitanja**

Prije same izrade ankete bilo bi korisno unaprijed zapisati pitanja koja će se unositi. Ne postoji određeno pravilo koliko anketa treba imati pitanja, bitno je da se obuhvati sve što je potrebno. Možete sastavljati pitanja otvorenog tipa gdje ispitanici sami pišu svoj odgovor ili pitanja zatvorenog tipa gdje su ponuđeni odogovori koje ispitanik treba odabrati. Važno je naglasiti da pitanja trebaju biti jednostavna i jasna, te ni u kojem slučaju ne bi smjela biti dvosmislena. Ako ispitanik ne razumije pitanje ili nije siguran što se od njega traži velika je vjerojatnost da će preskočiti pitanje. Bitno je paziti i na redoslijed pitanja. Osobna pitanja poput spola, dobi najbolje je ostaviti za kraj kada ispitanici vide što su popunili.

**2. KORAK- unos pitanja**

Nakon oblikovanja pitanja slijedi drugi korak u kojem se pitanja unose u obrazac. Pomoću navedenih uputa stvorit će se novi obrazac.

![](file:///C:\\Users\\Marina\\AppData\\Local\\Temp\\msohtmlclip1\\01\\clip_image001.gif =23x12)![](file:///C:\\Users\\Marina\\AppData\\Local\\Temp\\msohtmlclip1\\01\\clip_image002.gif =24x12)![](file:///C:\\Users\\Marina\\AppData\\Local\\Temp\\msohtmlclip1\\01\\clip_image003.gif =23x12)Google Google obrasci Idite na Google obrasce Blank

![](file:///C:\\Users\\Marina\\AppData\\Local\\Temp\\msohtmlclip1\\01\\clip_image005.gif =465x226)

Slika 1. Anketa – stvaranje novog obrasca

Prvo je potrebno odrediti naslov ankete (untitled form) i napisati kratki opis ankete (form description). U opisu je potrebno navesti kome je anketa namijenjena, te koja je svrha istraživanja. Nakon toga slijedi unos pitanja. Imamo više tipova pitanja koje biramo u gornjem desnom kutu prikazanom na slici. Ako se radi o pitanjima otvorenog tipa onda biramo ovisno o tome koliko dug odgovor želimo (short answer/paragraph). Ako se radi o pitanjima zatvorenog tipa biramo ovisno o tome nudimo li višestruke odgovore ili pak želimo da nam se određeno pitanje ocijeni. Ako želimo da nam ispitanici ocijene pitanje potrebno je navesti ljestvicu s ocjenama. Npr. 1 – vrlo nezadovoljan; 2 – nezadovoljan; 3 – osrednje; 4 – zadovoljan; 5 – vrlo zadovoljan. Kvačicom u donjem desnom kutu određujemo je li odgovor nužan odnosno je li pitanje obvezno.

**3. KORAK - slanje ankete**

Anketu možemo slati direkto putem email-a ili slanjem linka. Oboje vršimo preko opcije „Send“. Ukoliko smo već poslali anketu, a nakon toga smo radili određene izmjene u obrascu, nije potrebno ponovno slati anketu jer će se automatski izmjene pohraniti u svim poslanim obrascima.

![](file:///C:\\Users\\Marina\\AppData\\Local\\Temp\\msohtmlclip1\\01\\clip_image007.gif =452x231)

Slika 2. Anketa – link ankete

**4. KORAK – obrada rezultata**

Osim lakoće prikupljanja podataka, Google obrasci omogućavaju jednostavnu i učinkovitu analizu kroz grafičke prikaze. Potrebno je samo kliknuti na „Responses“ gdje možemo vidjeti rezultate ankete.

![](file:///C:\\Users\\Marina\\AppData\\Local\\Temp\\msohtmlclip1\\01\\clip_image009.gif =512x213)

Slika 3. Anketa – grafički prikaz prikupljenih rezultata